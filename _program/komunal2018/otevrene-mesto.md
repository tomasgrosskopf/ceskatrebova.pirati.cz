---
uid: otevrene-mesto
garant: Zdeněk Kubala
title: Otevřené město a Transparence
img: otevrene-mesto.svg
perex:
order: 2
---

Občané mají mít právo rozhodovat o věcech, které se jich osobně týkají a kontrolovat hospodaření města. Město se musí snažit jim jít naproti a být otevřené a transparentní. Aktivní zapojení lidí do správy jejich města umožní dělat kvalitnější rozhodnutí a omezit plýtvání financemi. Především ale buduje společnost sousedů, kterým na dění ve městě záleží. Zprůhlednění hospodaření města a boj s korupcí je naší velkou prioritou.


### Zapojíme občany

- Chceme umožnit lidem se aktivně podílet na správě města, protože lidé vědí nejlépe, co jejich okolí trápí. Vyčleníme část městských peněz k tzv. **participativnímu rozpočtování**. Lidé budou sami navrhovat projekty a rozhodovat v hlasování o rozdělení financí. Budeme usilovat o to, aby tato rozpočtová složka postupně rostla. Příkladem může být například město Brno. 
- Zasadíme se o to, aby za participativní projekty byl někdo přímo odpovědný a zajistíme tak, že participace bude mít kontinuitu. V této oblasti máme bohaté zkušenosti. 
- Zapojíme děti do rozhodování o chodu jejich školy formou soutěže projektů. Přirozeně se tak budou učit co znamená být aktivním občanem. 
- Podporujeme místní referenda, průzkumy a občanská setkání. Každé velké rozhodnutí by mělo být podpořené samotnými občany a my se budeme vždy ptát na váš názor. Vše budeme plánovat tak, aby se mohl každý skutečně zúčastnit. 
- Zajistíme funkční systém podávání podnětů občanů směrem ke správě města a především zpětnou vazbu, aby byl občan informován o krocích, které se v dané věci dějí a dít budou. Pomocí komplexní mobilní aplikace a webové stránky bude možné nejen vidět své oznámení, ale i podpořit ostatní. 
- Řízení města není jednoduché. Budeme aktivně seznamovat interaktivní formou občany s tím, jak jednotlivé procesy a postupy fungují (např. tvorba územního plánu a jeho změny). 
- Umožníme občanům registrovat svůj dotaz pro jednání zastupitelstva a budeme aktivně zvát na zasedání. 
- Zmodernizujeme a zpřehledníme on-line úřední desku. 

### Zprůhledníme hospodaření

- Město se musí chovat způsobem řádného hospodáře a lidé musí mít právo tuto povinnost kontrolovat. Veškeré výdaje města musí být veřejně identifikovatelné a to od rozpočtového určení až ke konkrétním smlouvám a fakturám.  
- Za tímto účelem budeme prosazovat vývoj rozklikávacího rozpočtu, kde by bylo možné proces sledovat a v jakékoli fázi připomínkovat. 
- Informace o významných projektech města musí být veřejné ve všech fázích od záměru až po realizaci. 
- Věnujeme velkou pozornost přípravám výběrových řízení a klademe důraz na jejich transparentnost. Výsledky výběrových řízení chceme zveřejňovat včetně odmítnutých nabídek. 
- Stejný systém by měl být uplatněn v městských firmách a příspěvkových organizacích jako jsou sportoviště města, Beseda nebo Technické služby. 
- Podklady pro jednání zastupitelstva musí být s dostatečným předstihem dostupné na internetu aby se lidé na jednání mohli připravit. 
- Podklady pro jednání rady by měly být veřejné taktéž. 
- Dotace a granty příspěvkovým organizacím města musí mít jasné, férové a stabilní podmínky. 

- Radnice disponuje spoustou užitečných informací. Zpřístupníme je ve strojově čitelné podobě. Díky tomu budou moci vzniknout např. užitečné mobilní aplikace třetích stran.


### Spolek Otevřená města

- Chceme docílit toho, že město Chrudim vstoupí do spolku Otevřená města. A prohloubí tak spolupráci v oblasti zveřejňování a sdílení dat mezi obcemi.
