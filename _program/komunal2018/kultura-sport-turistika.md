---
uid: kultura-sport-turistika
garant: Pavel Štěpánek
title: Kultura - Sport - Turistika
img: kultura-sport-turistika.svg
perex:
order: 7
---

Kulturní a sportovní vyžití patří k zdravému a prosperujícímu městu plnému inteligentních lidí. Široká nabídka různých kulturních, sportovních a dalších volnočasových aktivit přitahuje do města návštěvníky z širokého okolí, nezřídka i ze zahraničí, omezuje vznik patologických jevů ve společnosti a pomáhá utvářet duch pospolitosti a vzájemného respektu. Podporujeme občanskou iniciativu a vytvoříme podmínky pro rozmanitost kulturního i sportovního života v Chrudimi.


### Rozdělování dotací

- Zjednodušíme dotační systém pro sportovní a kulturní kluby, které pracují s dětmi. Nebudeme je nutit vypisovat dokola stále ty samé papíry, usnadníme jim každoroční nápor administrativy. Zároveň budeme klást důraz na transparentnost a efektivní využití svěřených prostředků. Dáme si pozor na podvádění při čerpání dotací (například tzv. mrtvé duše ve sportovních spolcích). Nastavíme transparentní procesy pro Chrudimskou Besedu a další příspěvkové organizace. 

- Dotační peníze musí být rozdělovány spravedlivě. Zprůhledníme rozhodování komisí rady, nastavíme mechanismy proti střetu zájmu a zlepšíme zpětnou vazbu směrem k žadatelům o dotace tak, aby bylo jasné z jakého důvodu jim byla žádost ponížena, případně zamítnuta.  

### Informační systém

- Kromě sdíleného kalendáře kulturních a společenských akcí, bychom chtěli zavést sdílenou mapu s nápady na výlety po okolí, zajímavá místa, dobré restaurace nebo novinky z Chrudimska vztahující se ke konkrétnímu místu a podobně. Do této mapy by měl být přístup zdarma pro všechny právnické i fyzické osoby. 

### Chrudim atraktivní

- Dlouholetým plánem chrudimských Pirátů je výrazné zviditelnění města v povědomí nejen Čechů, ale udělat z něj oblíbenou zastávku pro cestovatele z celé Evropy a světa. Jednou z cest je uspořádání unikátního festivalu. Festival pouličního umění, který by do Chrudimi přilákal interprety a diváky z celé Evropy by pomohl zviditelnit město, oživit mnohdy zapadlá romantická zákoutí starobylého města a přinést do Chrudimi prestiž i podnikatelské příležitosti. 

- Piráti jsou lidé zvídaví a zajímá je historie. Proto udělají vše pro to, aby se město postaralo o odkrývání chrudimských katakomb a postupného zpřístupňování veřejnosti. 

### Více umění do města

- Umožníme občanům města aktivně přispět ke zkrášlení města formou participativního rozpočtování. Jde o volnou soutěž nápadů co lze svépomocí ve městě zkrášlit, ozdobit, pomalovat apod.  
- Účastník v soutěžním nápadu definuje jaké umění je a za jaký obnos ochoten realizovat. O následných nápadech, formálně vytříděných porotou, budou hlasovat občané v tisku a na internetu a vítězné nápady budou realizovány až do výše vyhrazeného rozpočtu. 

- Alternativně vypíšeme soutěž na konkrétní městem definované místo (např. stěna domu) se stanovenou maximální cenou a s následným výběrem pomoci hlasování občanů z konkrétních přihlášených nápadů. 

### Chrudim město pejskařů

- Podpoříme vznik vymezené plochy pro volné venčení psů 

- Zasadíme se o více psích sáčků po parcích i běžných venčících plochách a ulicích

