---
uid: socialni-rozmanite
garant: Nikola Štěpánková
title: Solidární a Rozmanité
img: socialni-rozmanite.svg
perex: 
order: 5
---

Charakter města vytváří nejen jeho podoba a velikost, ale především lidé, kteří v něm žijí. Sounáležitost, pospolitost a pomoc potřebným jsou základními znaky fungující společnosti. Piráti jsou přesvědčeni, že současná ekonomika vytváří dostatek zdrojů pro kvalitní život všech. Z pozice města podporujeme sociální a startovací byty, neziskové organizace, propojení občanů napříč generacemi a jejich zapojení při plánování a realizaci projektů.


### Sociální bydlení

- Bydlení by mělo být dostupné pro všechny, i pro sociálně slabší spoluobčany, především rodiny a matky, otce - samoživitele.  
- Podpoříme zavedení tzv. startovacích bytů pro mladé za dostupný nájem na omezenou dobu. 
- Vítáme současný systém Propustného bydlení - třístupňový systém, který poskytuje sociálně vyloučeným či handicapovaným šanci osvojit si znalosti a dovednosti nebytné k udržení trvalého bydlení – propustnost spočívá  v tom, že je možná cesta nahoru i zpátky,do ubytovny. Zároveň rádi přihlédneme i k novému konceptu mapující situaci v této oblasti, jehož finální podobu budeme znát na podzim tohoto roku. 

### Neziskové organizace 

- Chrudim je město, ve kterém je množství nestátních neziskových organizací (dále NNO). Jsme za to rádi a budeme prosazovat i nadále např. nulové nájemné při pronájmu městských prostor organizacím samotným. Neboť je to sektor, který slouží napříč generacemi. Sektor, který spojuje občany z různých sfér.  
- Přispějeme k propojení jednotlivých NNO tak, aby zanikla současná roztříštěnost v rámci tohoto sektoru a zároveň byla podpořena informovanost obyvatel o práci a akcích NNO.  
- I lidem, kteří se ocitli na okraji společnosti chceme podat pomocnou ruku. V našem městě zcela chybí aktivní sociální práce s lidmi bez domova přímo na ulici. Přikloníme se  k jejímu zavedení. 
- Budeme nadále podporovat aktivity neziskového sektoru, vedoucí k zlepšování kulturního a sportovního dění ve městě, jako je například snaha o zachování letního kina. Důraz budeme klást na akce nezapadající do hlavního proudu, které podněcují k rozmanitosti a barevnosti společnosti.  
- Zapojíme do kulturního a sportovního dění menšiny. Baví nás lidi spojovat a bořit předsudky. 

### Něco navíc

- V rámci propojení generací sympatizujeme s projekty, kde dochází ke spolupráci seniorů a dětí ve školkách, školách. A to jak státních tak soukromých, alternativních. 

- a závěrem nejdůležitější bod a to podpora schůzek s občany při plánování a realizaci projektů města. Neboť právě široká veřejnost z různých cílových skupin nejlépe zná své potřeby a dokáže je vyjádřit (skate park, re-used centrum, park pro psy, bez-bariérové stavby). Na odbornících pak je konečná realizace.

