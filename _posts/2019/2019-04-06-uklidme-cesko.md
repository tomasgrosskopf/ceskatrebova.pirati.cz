---
layout: post
category: CLANKY
title: Piráti uklízejí Česko.
date: 2019-04-06T07:20:00.000Z
tags: zpravy uklid priroda zachranme ceska trebová
author: Jiří Ducháček
image: assets/img/posts/2019/uklid.jpg
published: true
---
**Piráti uklízejí**

Piráti z České Třebové se i v letošním roce připojili k národní kampani Ukliďme Česko.
Tato akce má za cíl uklidit z přírody věci, které tam nepatří, jako jsou třeba černé
skládky a další nepořádek. Druhým cílem je budování kladného vztahu k přírodě a
životnímu prostředí vůbec.
Již staří Orientálci věděli, že sebedelší a namáhavější cesta začíná prvním krokem.

Počasí nám přálo, i když původní předpověď nebyla příznivá. Naše skupina prošla
trasu od Pivovarského rybníčku údolím Křivolíka, kde jsme navštívili pravěkou osadu
Bacrie a udělali krátkou přestávku na opečení buřtů. Po občerstvení jsme pokračovali
v úklidu směrem na Serpentýny a zpět k Horám, kde jsme akci dokončili.
Nikdy nás nepřestane udivovat, že i v tak krásném prostředí jako je Křivolík a Hory,
nalezneme věci jako jsou pneumatiky, staré rolety a jiné odpadky, které v přírodě nemají co dělat.
Už se těšíme na další podobné akce a budeme rádi, když se k nám přidáte.

Česká Třebová je naše město a chceme ho mít co nejkrásnější.

Jsme Piráti a  říkáme **NE ODPADKŮM V PŘÍRODĚ**,

říkáme **ANO ČISTÉMU PROSTŘEDÍ OKOLO NÁS**.
