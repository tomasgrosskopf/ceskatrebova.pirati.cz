---
layout: post
category: CLANKY
title: Zachraňme internet
date: 2019-03-23T07:20:00.000Z
tags: Internet zachranme svoboda bezcenzury
author: Jiří Ducháček
image: assets/img/posts/2019/internet.jpg
published: true
---
**Zachraňme internet!**

Od června 2018 upozorňujeme na hrozby směrnice o copyrightu,
přesněji řečeno na ohrožení podstaty Internetu a možnou cenzuru, kterou směrnice zavádí.
 I přes Vaši skvělou podporu, odborné semináře, informování europoslanců a protesty po
 celé Evropě se nám nepodařilo schválení směrnice Evropským parlamentem v září zvrátit.
 Není však ještě nic ztraceno a můžeme ovlivnit směrnici jak na evropské úrovni, tak při
 případné národní implementaci. Vydržte s námi v boji za svobodný Internet!

Proto jsme uspořádli celostátní akci **Zachraňme internet** která proběhla v 10 městech ČR.

Naše místní sdružení podpořilo tuto akci v Pardubicích.
V sobotu 23. března jsme se zúčastnili celoevropského protestu proti Směrnici EU o autorském právu.
Tato směrnice ohrožuje svobodu internetu a zavádí omezení, která se budou dotýkat nás všech.
V Pardubicích na náměstí Republiky jsme se sešli s dalšími 50 odpůrci tohoto opatření, které
šikanováním neblaze ovlivní životy mnoha lidí. Společně s nimi jsme pozvedli rakev, ve které
jsme symbolicky pohřbili internet a jeho svobodu.
Hlavním terčem našeho odporu jsou články 11 a 13 této směrnice, které zavádějí poplatky za
citování a automatické filtrování obsahu. V praxi to bude vypadat tak, že po nahrání obsahu na
internet jej automatické algoritmy zkontrolují a v případě nálezu závadného obsahu jej ihned smažou.
 Prvními oběťmi budou různé parodie, remixy, memy a videa na youtube.
Další obětí v pořadí bude svoboda slova na internetu. V Pardubicích jsme dali jasně najevo,
co si o takovýchto omezeních myslíme.
Internet je naše moře a my si ho vzít nenecháme!
 * [ZACHRAŇME INTERNET][1]
[1]: https://zachraninternet.cz/



Jsme Piráti a  říkáme **NE cenzuře**,

               říkáme **ANO svobodnému přístupu k informacím**,

               říkáme  **ANO internetu bez omezení **.
