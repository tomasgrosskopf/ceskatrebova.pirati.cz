---
layout: post
category: CLANKY
title: Rudoltičtí Piráti upozorňují na obecní kupčení s pozemky
date: 2020-03-09T07:11:00.000Z
tags: rudoltice 
author: Piráti Česká Třebová
image: assets/img/posts/2020/rudoltice1.jpg
published: true
---
**Místní piráti, konkrétně Tomáš Kolomý, který je v obci opozičním zastupitelem, poukazují na další z mnoha netypických rozhodnutí obecního zastupitelstva. Obec mohla v rámci předkupního práva odkoupit pozemek za 622 000,- Kč a následně ho nabídnout k prodeji. Toto právo však vedení obce nevyužilo a přenechalo pozemek spekulantovi, který ho následně bude prodávat svému kupci za 1,2 milionu.**

Dle informací, které máme, pozemek v roce 2013 zakoupili manželé za cenu 250 tis.Kč s předkupním právem obce, tedy s omezeným převodem. Tento pozemek nebyl od té doby využíván. Po sedmi letech 5. 3. 2020 zastupitelstvo odsouhlasilo, že pozemek přenechají těmto manželům.

Za sedm let tržní cena pozemku stoupla na 1,2 milionu Kč. Obec nevyužila možnosti předkupního práva a pozemek si nekoupila zpět, ale přenechala ho k finanční spekulaci. Manželé se tak díky laskavosti obce obohatili na její úkor o **950 000,-Kč.**

>„Na jednání zastupitelstva jsem dlouho veřejně diskutoval se starostou. Poukazoval jsem, že manželé z Pardubic nakoupili od obce v roce 2013 dva pozemky, každý za 250 tis. a že jeden už tímto způsobem prodali, že i kdyby jej obec koupila zpět a prodala za stejnou cenu, tedy bez zisku, tak je to správný hospodář s veřejnými financemi. Také jsme podali návrh na usnesení, aby obec využila svého předkupního práva, ale pod taktovkou starosty návrh nebyl přijat.“ **Podotýká rudoltický zastupitel za Pirátskou stranu Tomáš Kolomý.**

Tento pasivní přístup zastupitelstva obce k odkupu pozemku jde zásadně proti institutu péče řádného hospodáře a svým postojem nahrává úzkým skupinám a spekulantům.
