---
layout: post
category: CLANKY
title: Reakce na článek v Českotřebovském deníku
date: 2020-05-24T07:11:00.000Z
tags: ceska-trebova
author: Piráti Česká Třebová
image: assets/img/posts/2020/čtverec.jpg
published: true
---

Vážený pane Mikolecký,

v internetové verzi Českotřebovského deníku jste dne 21. 5. komentoval článek Orlického
deníku, který se týkal privatizace bytových domů Jezevčík a Čtverec. Ve svém komentáři
několikrát zmiňujete Piráty, proto si dovolíme reagovat na Vaše dohady a domněnky.

Jak je pro Vás až příliš často typické, text je v několika důležitých aspektech zavádějící,
proto chceme ty největší informační fauly uvést na pravou míru.

1. Článek v Orlickém deníku nebyl Piráty autorizován a nijak se na jeho vzniku nepodíleli.
 Článek Orlického deníku čerpá z našeho příspěvku na Facebooku a vyjímá z něj pouze vybrané
 části. Vy se ve svém komentáři naším původním textem bohužel ani nezdržujete a již
 jednou vyjmutým částem bez kontextu dodáváte vědomě či nevědomě jiný význam, než měl
 náš původní text.

2. Na listopadovém setkání s obyvateli Čtverce padl od nájemníků dotaz na nakládání s
vybraným nájemným. Jednatel TEZA p. Doleček se vyjádřil v tom smyslu, že to v průběhu času bylo
různé, finance byly použity ve prospěch bytů či pro vylepšení rozpočtu.
Pokud tedy chcete někoho vyzývat k dokazování, začněte u p. Dolečka. Pokud neuspějete,
můžete pokračovat u členů dozorčí rady, kterou má pod patronací radniční koalice, jejímž jste členem.
Nepochopitelně jste nás osočil z toho, že někoho obviňujeme. Náš původní text nikoho
neobviňuje, pouze reaguje na slova p. Dolečka a vyjadřuje s takovým přístupem nesouhlas.
Kdybyste si přečetl náš původní text celý, snad byste skutečný význam pochopil. Původní text
totiž zní: „Na loňských setkáních s občany zazněly dotazy týkající se způsobu nakládání s
bylo částečně používáno na „vylepšení městského rozpočtu“. Naším cílem není zjišťovat, v jakých
letech a v jakém rozsahu se tak dělo. Pro nás je důležité odmítnout podobný způsob hospodaření
s vybraným nájemným“.

3. Nesouhlasíte s větou „Nájemní bydlení v městských objektech nemá primárně sloužit k vytváření
 zisku…“ a žádáte o radu, z čeho se mají zaplatit investice do bytů. Opět reagujete na jednu větu
 obsáhlejšího textu a zřejmě jste přehlédl důležité slovo „primárně“. Stejně jako v bodě 2 i zde
 opomíjíte kontext našeho původního textu, kde se píše: „Jsme přesvědčeni, že vlastník nemovitostí
 by se měl chovat jako řádný hospodář. Nájemní bydlení v městských objektech nemá primárně
 sloužit k vytváření zisku ani k vylepšování městského rozpočtu. Vybraný nájem by měl být po
 odečtení přiměřených nákladů zpětně investován do objektů, z nichž vzešel“. Už vnímáte ten kontext?
 Nebo ho nechcete vidět?

Co se týká rady, kde vzít finance na investice, názor na to samozřejmě máme a rádi Vám poradíme.
Sledujte náš Facebook.

Jako tenká červená nit se Vaším komentářem táhne jedna zcela zjevná skutečnost. Před napsáním
svého komentáře jste náš původní text nečetl a reagoval jste na několik vět z jiného média.
Buďte tak laskav a přečtěte si náš původní text alespoň nyní:
[Facebook](https://www.facebook.com/605344673146669/posts/1143698922644572/)

Váš komentář připomínající výkon hluchého hrajícího tichou poštu, Vám ovšem nezabránil ve zkreslování
a dokonce ve výzvách, co bychom měli dělat. Všem těmto negativům jsme přizpůsobili i naši reakci, která je,
a to zdůrazňujeme, následkem Vašeho komentáře, nikoliv příčinou. Víme, že nejsme první a zřejmě ani
poslední, kteří mají s Vaším způsobem novinařiny faktický problém a tímto se chceme proti
takovému způsobu psaní ohradit.

Jsme vždy připraveni k věcné debatě. Ta ale nemůže probíhat konfrontačním stylem, který vůči
jednotlivcům nebo jiným subjektům dlouhodobě prezentujete v internetovém Českotřebovském deníku.
Nemáme patent na rozum, ale také se nenecháme kýmkoliv napadat, obzvláště pokud jsou takové skutky
založeny na nesmyslech.

**Jsme Piráti. Budoucnost řešíme TEĎ!**
