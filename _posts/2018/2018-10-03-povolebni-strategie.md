---
layout: post
category: CLANKY
title: Povolební strategie Pirátů Česká Třebová
date: 2018-10-03T15:29:00.000Z
tags: komunálky strategie
author: Jiří Ducháček
image: assets/img/posts/2018/vyjednavani.jpg
published: true
---
**Povolební strategie**

**Pro komunální volby 2018**

- Ve shodě s programem České Pirátské strany zastáváme liberální, demokratické postoje. Budeme rozhodně podporovat všechny kroky v souladu s moderním protikorupčním programem. Naším cílem je prosazovat program Pirátů, ať už v koalici nebo v opozici.
- Ještě před volbami chceme v České Třebové informovat o tom, jak budeme po volbách postupovat. Naší hlavní prioritou je změna politické kultury a především prosazování transparence. Proto předkládáme jasnou a závaznou Povolební strategii Pirátů v České Třebové.
- Pokud dostaneme důvěru občanů a získáme silné zastoupení, budeme se aktivně účastnit vyjednávání o složení Rady města s cílem prosadit co nejvíce našich priorit do programového prohlášení. Nelpíme na zisku placených funkcí. Jsme připraveni i na roli kritické, ale konstruktivní opozice.

**Povolební strategie**

- V den ukončení voleb nepovedeme žádná vyjednávání s ostatními stranami.
- Širší vyjednávací tým bude ustanoven na schůzce v neděli 7.10.2018 v 17 hodin ze  zvolených zastupitelů a dalších členů kandidátky. Do té doby nebudeme komentovat naši taktiku, vydávat prohlášení a ani nebudeme jednat s ostatními subjekty.  
-  První schůzky s dalšími zvolenými subjekty uskutečníme nejdříve v pondělí 8.10.2018.
- Přímým vyjednáváním bude pověřen zvolený vyjednávací tým  s tím, že vyjednávat budou vždy minimálně ve dvou. Vyjednané dohody budou podléhat schválení širšího vyjednávacího týmu, který bude také nominovat zástupce Pirátů do   komisí Zastupitelstva města na základě odborné způsobilosti uchazečů.
- Z principu nebudeme navrhovat do důležitých funkcí své rodinné příslušníky a partnery (pokud nejsou zvolenými členy Zastupitelstva města) a stejný postup budeme vyžadovat i u případných koaličních partnerů.
- Případná koaliční smlouva nebo podpora menšinové Rady města podléhá schválení Krajského fóra České Pirátské strany..
- Vyjednané dohody schvaluje vyjednávací tým kandidátky Pirátů, případní další zvolení kandidáti a členové krajského předsednictva České Pirátské strany.
-Bez ohledu na rozložení mandátů jsme připraveni spolupracovat na prosazení programových priorit Pirátů se všemi politickými stranami, které budou mít zastoupení v Zastupitelstvu města.

**Účast v Radě města.**

-  Odmítáme koaliční spolupráci s KSČM. Za partnery k jednání dále nepovažujeme subjekty napojené na korupční a klientelistické prostředí, a ty, kteří podporují rasistické a xenofobní myšlenky.
-  U ostatních zvolených stran a hnutí budeme hledat programový průnik. Nepodpoříme Radu, ve které by zasedli lidé s více funkcemi ve veřejné sféře.
- Zúčastníme se pouze takové koalice, která se zaváže ke splnění většiny z našich programových priorit, a do Programového prohlášení je zařadí.

**Programové priority Pirátů v České Třebové**

1)  V nejbližším možném termínu začít zveřejňovat anonymizované podklady pro jednání Zastupitelstva města v plném rozsahu.
2)  Zavést participativní rozpočty jako jednu z položek rozpočtu města.
3)  Zavést „Jednotný informační systém města,“ který kromě webové prezentace bude poskytovat i data otevřená a strojově čitelná.
4)  Území města bude rozvíjeno v duchu územních regulativů “krajinné zeleně” (pouze cesty pro pěší a cyklisty a drobné intervence). Bude zpracována studie za aktivní účasti občanů.
5)  Na webu města budou v přehledné webové aplikaci zveřejněny aktuální informace o všech připravovaných stavebních záměrech města a městských organizací, a o všech městu známých stavebních záměrech jiných subjektů. Tyto informace budou zveřejněny jako otevřená data.
6)  Koalice bude usilovat o rozvoj městského bytového fondu za účelem poskytování sociálního a startovacího bydlení a výhledově také dostupného nájemního bydlení.
7)  Budou vytvořeny standardy pro opatření na zadržování vody, a rozvoj zelené infrastruktury a vodních prvků v ulicích města.

**Tolerance Rady města.**

- Pokud budeme stranou, bez jejíž podpory se neobejde menšinová koalice, zvážíme toleranci menšinové Rady výměnou za zohlednění programových priorit Pirátů v programu koalice.
- Tolerance je podmíněna plněním dohodnutých závazků, otevřeností při vládnutí a průběžnou politickou i veřejnou diskusí k připravovaným záměrům. V žádném případě nebudeme tolerovat Radu s účastí KSČM .
- Jsme toho názoru, že kontrolní funkce náleží opozici. Proto v případě naší účasti v Radě budeme požadovat pro opozici posty předsedů kontrolní a finanční komise Zastupitelstva. Pokud zůstaneme v opozici, budeme naopak nárokovat jednu z těchto funkcí pro našeho zastupitele, abychom měli přístup k aktuálním informacím a mohli zasáhnout při podezřelých aktivitách.
- Zavazujeme se, že i jako opoziční strana budeme v plném rozsahu trvat na naplnění našich programových priorit uvedených výše.
