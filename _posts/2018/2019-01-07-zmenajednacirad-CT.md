---
layout: post
category: CLANKY
title: Návrh projednání změny jednacího řádu.
date: 2018-12-12T07:20:00.000Z
tags: zastupitelstvo  zprávy česká třebová
author: Jiří Ducháček
image: assets\img\posts\2019\návrhzmnjr.png
published: true
---
**Návrh projednání změny jednacího řádu.**


Vážení spoluobčané, příznivci,

jako Piráti dlouhodobě usilujeme o digitalizaci a transparentnost výkonu státní
správy na všech jejich úrovních, od republikové až po komunální. Naše město
není výjimkou. Chceme nastartovat kontinuální proces digitalizace městského
úřadu a zpřístupnit informace občanům města v uživatelsky přívětivé podobě.

V souladu s tímto záměrem navrhl českotřebovský pirátský zastupitel
J. Ducháček Radě města několik změn jednacího řádu zastupitelstva:

- Nahradit dosavadní papírovou formu podkladů pro zastupitele formou elektronickou.
 Výhody této změny spatřujeme v rychlé orientaci ve strojově čitelných textech,
  v šetrnosti vůči životnímu prostředí a také v úspoře kapacit městského úřadu.

- zapojit spoluobčany do rozhodování města a umožnit jim předkládat náměty na
projednání zastupitelstvem města

- upřednostnit veřejné hlasování prostřednictvím elektronického hlasovacího
zařízení, jehož pořízení podporujeme. Nové elektronické hlasovací zařízení
umožní zaznamenat hlasování jednotlivých zastupitelů v projednávaných bodech,
čímž dojde ke zvýšení transparentnosti rozhodování.

- Umožnit pořizování videozáznamu ze zasedání zastupitelstva a zpřístupnit záznam
z jednání veřejnosti.

Jsme si vědomi toho, že pojem „digitalizace“ v sobě zahrnuje celou řadu rozsáhlých
a komplexních aktivit. V kontextu s tím chápeme uvedený návrh pouze jako první
  krůček v naplnění vize moderního města využívajícího technologie 21. století
  ve prospěch svých občanů.

   Mnoho kroků máme ještě před sebou, tak nám držte palce.
